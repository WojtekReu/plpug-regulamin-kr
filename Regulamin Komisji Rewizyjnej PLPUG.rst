**Stowarzyszenie Polska Grupa Użytkowników Pythona**

**Regulamin Komisji Rewizyjnej**

§ 1.

#. Komisja Rewizyjna jest jedną z władz Stowarzyszenia powołaną do sprawowania całokształtu kontroli nad jego działalnością ze szczególnym uwzględnieniem gospodarki finansowej.
#. Komisja Rewizyjna działa w oparciu o Statut Stowarzyszenia oraz uchwalony przez Walne Zebranie Członków regulamin i uchwały Walnego Zebrania Członków

§ 2.

#. Komisja Rewizyjna jest wybierana przez Walne Zebranie Członków na 2-letni okres kadencji i składa się przynajmniej z trzech członków, którzy na pierwszym posiedzeniu wybierają ze swego grona przewodniczącego, zastępcę przewodniczącego oraz sekretarza.
#. Członek Komisji Rewizyjnej nie może pełnić innych funkcji we władzach Stowarzyszenia.

§ 3

Członkowie Komisji Rewizyjnej uczestniczą w posiedzeniach Zarządu z głosem doradczym.

§ 4

Komisja Rewizyjna ma prawo żądania od członków władz Stowarzyszenia oraz pracowników Biura pisemnych lub ustnych wyjaśnień dotyczących kontrolowanych spraw.

§ 5

#. Obsługę Komisji Rewizyjnej w miarę możliwości i przy zachowaniu stosownych przepisów zapewnia Biuro Zarządu.
#. Zebrania Komisji organizowane mogą być w różnych miejscach w zależności od potrzeb.

§ 6

Działalność Komisji kończy się z chwilą wyboru nowej Komisji Rewizyjnej przez Walne Zebranie.

§ 7

Do zadań Komisji Rewizyjnej należy:

#. Przeprowadzanie przynajmniej raz w roku kontroli działalności merytorycznej i finansowej Stowarzyszenia z uwzględnieniem celowości, rzetelności, prawidłowości oraz zgodności z przepisami Statutu Stowarzyszenia i uchwał władz, z wyjątkiem Sądu Koleżeńskiego.
#. Kontrolowanie przestrzegania zasad prawidłowego gospodarowania funduszami i majątkiem Stowarzyszenia.
#. Składanie sprawozdań ze swej działalności na walnym Zebraniu Członków i zgłaszanie wniosków o udzielenie, lub odmowę udzielenia, absolutorium Zarządowi bądź w stosunku do każdego członka Zarządu oddzielnie.
#. Przedkładanie Zarządowi protokołów pokontrolnych wraz z wnioskami.
#. Występowanie z żądaniem zwołania Nadzwyczajnego Walnego Zebrania Członków w razie stwierdzenia niewywiązywania się przez Zarząd z jego statutowych obowiązków, a także prawo żądania zwołania zebrania Zarządu w sprawach nie cierpiących zwłoki.

§ 8

#. Zebrania Komisji zwołuje przewodniczący bądź osoba przez niego upoważniona.
#. W zebraniach mogą brać udział osoby zaproszone przez przewodniczącego Komisji Rewizyjnej.

§ 9

Członkom Komisji przysługuje zwrot kosztów przejazdu, a także wydatków poniesionych w związku z realizacją wyznaczonych zadań.

§ 10

Komisja Rewizyjna przy wykonywaniu swoich kontrolnych funkcji, w przypadku wyjątkowo skomplikowanej kwestii, może skorzystać z usług specjalisty z danej dziedziny wiedzy, również spoza Stowarzyszenia

§ 11

#. Uchwały Komisji zapadają większością głosów przy obecności co najmniej trzech członków.
#. W przypadku równej liczby głosów „za” i „przeciw” decyduje glos przewodniczącego Komisji.
#. W uzasadnionych nie cierpiących zwłoki przypadkach głosowanie może się odbyć w drodze ustalenia telefonicznego bądź korespondencyjnego.

§ 12

#. Z zebrań Komisji sporządzony jest protokół według ogólnie przyjętych zasad.
#. Komisja prowadzi rejestr swoich uchwał i wniosków.
#. Za prawidłowość dokumentacji odpowiada sekretarz.

§ 13

Regulamin Komisji Rewizyjnej wchodzi w życie z chwilą jego uchwalenia przez Walne Zebranie Członków.
